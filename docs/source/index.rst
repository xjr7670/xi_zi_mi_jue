习字秘诀
===================================



.. note::

   This project is under active development.

------
自序
------

尝读《笔阵图》，谓藏之石室，千金勿传。鲁公得长史笔法，亦历时久远，疑作者故郑重其辞，欲后人勿轻视也。

吾先人书法，两世媲美，议论皆有成书。和生也晚，未见祖颜，先君子口授诸诀，稍知一二。奈质性鲁钝，学之廿年，功用屡迁，未臻其极。

和初习颜柳未成，即从辙董、赵，颇邀时誉，自行君子见背后，始惧前业之将坠，奋志临《醴泉铭》、《庙堂碑》，而法外之意，如有所得。惜乎不得趋庭以相证矣。

嗣学苏、米各家，奇宕纵逸，若不可思议而绎其旨趣，并参以先祖之书法论及先君子之续论，恍然于河源山脉，皆本二王；更于兰亭、乐毅、霖寒、告誓各贴，沉潜索玩；尤喜十三行章法，日课之余，模仿共百数十本，瞻前顾后，惝恍迷离，堂奥难窥，望洋兴叹。

古人云，学然后知不足，岂不然哉！虽然行远自迩，登高自卑，书虽小道，宁独异是？尺寸绳墨，立之于始，乃无岐趋。唐人法度，入道之周行也；晋魏精诣，大成之妙境也。爱采摭群言，稍参末议，为《书法正宗》一编。先之以笔法，而点画次之，分部及全字又次之，共成四则，皆作书之规矩，童而习之，至老而不可废者也。和以衣食奔走，学识荒芜，就所见闻，漫为厘定，如欲行至远之途，精神先其步武即记其已经之程；又如工人范镜，镜成不敢自貌其妍媸矣。倘有善书者，不吝所秘而教我，则幸甚，乌敢溺于爱鹜之说而自止其所进耶。

乾隆巳亥孟夏江南醉墨后生蒋和识于都门之十橼书屋。

-----------
Contents
-----------

.. toctree::
   :maxdepth: 2
   :glob:

   bi_fa_jing_jie
   dian_hua_quan_tu
   fen_bu_pei_he_fa
   quan_zi_jie_gou_ju_li
   chong_ding_jiu_gong_ge
   fen_bi_xian_hou
======================
学书杂论
======================

书之法可学而得也。然有非所学而学，有无可学而学，此在法之外也。古今论书者，几数万言，无一相同。要于法中求精，法外取胜耳。篇中又间论隶体，盖章法虽殊，而理则一。亦可以同归互贯云。
—— 壬寅立秋日醉峰道人蒋和自识。

字无一笔可以不用力，无一法可以不用力。即牵丝使转，亦皆有力。力注笔尖而以和平出之，如善舞竿者，神注竿头，善用枪者，力在枪尖也。

布白有三字，中之布白、逐字之布白、行间之布白。初学皆须停匀。既知停匀，则求变化、斜正、疏密，错落其间。《十三行》之妙，在三布白也。

一字八面流通为内气，一篇章法照应为外气。内气言笔画疏密、轻重、肥瘦，若平极散涣，何气之有。外气言一篇有虚实、疏密、管束，接上递下，错综映带。第一字不可移至第二字，第二行不可移至第一行。

学书当先识篆隶。但真书近篆者少，近隶者多，而行草俗体尤或出焉。于是有尊崇篆体、浅薄隶书者，岂知颜鲁公得《孔酥碑》之雄劲古拙，诸河南得《韩勒碑》之纵横跌宕。隶体笔法，实开真书之秘钥乎。

汉碑笔法无一相似，学者摹仿，可各从其性之所近，至结体唯求正当，不可杜撰。又待诏作隶，任意屈曲，但求平满。宜今人以篆体楷书，杂作隶字笔法，称能事也。

学琴得之海上，参禅得之屠门，既得之后，无法非实，无法非空。实处习空处，悟到得悟境，触处天机，头头是道矣。岂必人人见舞剑器闻江水声耶？

学行书可知真书之血脉，不可分为两橛。

今之学董文敏书者，以轻秀圆润，自矜神似。不知思翁本领从沉着痛快中来，具书正阳门。《关帝庙碑》全仿北海。又见其临《淳化阁》墨迹，又以书法用墨暗淡取胜。王虚舟先生云：习董得其皮毛，愈秀愈俗，信然。

隶书体少知其所通，庶免造字之诮，有留为后人传信者，则不可通用他字。如典谟训诰所以尊经也。如今之地名、官名、人名，所以从时也。

汉碑字体，多有俯仰向背，结字亦有方正严密遒紧，种种不同，至《曹全碑》少背而多向，结字亦以欹侧取妍。入纤巧一门。然如书家之有董、赵，画家之有倪、黄，并有逸趣，不可挥斥也。

引笔即兴笔，亦谓之发笔，笔法太重，似加点画，削笔即断笔，应连而断，每成乖舛，初因漆书黏滞所成，继乃行草杂用，遂成贴体。且风雨剥蚀，点画断阙，今人描取形状为得古意，失之远矣。

董文敏云：书须熟后生。余谓熟字，人人能解，所谓生者，在熟后，又临摹古贴也。熟后生则入化境，脱略形迹，则有一种超妙气象。若未经纯熟漫凝高超，是未学步而先趋，必蹶也。

唐宋名家，体格不同，有心摹仿者，如信乔岳巨川，任意所适；随其浅深，有求必致。其用意庄重者，如仁者乐山，其奇趣横生者；如智者乐水，仁者之所为。使后人有所持循，智者之所为。可以益人神智。

行草纵横奇宕，变化错综，要紧处全在收束。收束得好，只在末笔。明于结体，则点画妥贴；精于收束，则气足神完。

书至佳境，自能摇曳生姿。摇者，笔未着纸，在虚空中；曳在笔之实处。

预想字形，书之大旨。然名字非全无失误，如落笔有不惬意，便当想下数笔，如何救之。救护得好，别成机趣。

法可以人人而传，精神与会，则人之所自致。无精神者，书法虽可观，不能耐人索玩。无与会者，字体虽佳，仅称字匠。

气势在胸中，流露于字里行间。或雄壮、或迂徐，不可阻遏。若仅在点画上论气势，尚隔一层。

结体在字内，章法在字外，真行虽别，章法相通。余临《十三行》百数十本，会意及此。

米老书千变万化，天机奥妙，宣泄殆尽。其《跋谢朗贴》后，全仿右军《辞世贴》。《龙井山方圆庵记》，如醉倦步式，脱支失节之中，别有态度。俱非凡人所能及。

书法有流动遒劲、超远严整狂纵，种种不同，占二字为之便可一生受用。

